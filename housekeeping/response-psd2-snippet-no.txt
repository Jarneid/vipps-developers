Vi har gjort store endringer i betalingsmotoren vår ifm. PSD2, og det er
nesten daglig endringer hos banker og betalingsleverandører for hvor
godt de støtter lovpålagte krav. Mye av våre utviklingsressurser går
derfor med til å følge opp dette, og dessverre går det utover testmiljøet vårt.

Foreløpig er testmiljøet ikke helt identisk med produksjonsmiljøet.
De samme endringene må jo gjøres der, men vi er nødt til å prioritere
produksjonsmiljøet. 

I tillegg er koden i appene for iOS og Android den samme for test-
og produksjonsmiljøet, då det skaper litt eksrta utfordringer.

Vipps er med i VISAs "Delagated Authentication" (DA), som betyr at Vipps
kan gjølre sikker kundeautentisering (SCA) i Vipps med vår bankgodkjente
autentisering.

Visa markerer kryptogrammet som DA, og bankene gjør dermed ikke "soft decline",
og brukeren trenger ikke gjøre noen annen autentisering.

Vi ser for tiden 99,9 % suksessrate på alle tokeniserte VISA-kort.

For MastertCard er det foreløpig ikke noe tilsvarende program, men Vipps vil
bli med på det så snart det er tilgerngelig. I mellomtiden inngår Vipps
bilaterale avtaler med de største MasterCard-utstederne for å bli hvitelistet
for PSD2-regelverket basert på vår token requestor id (TRID), som er
inkludert i kryptogrammet.

For  tiden er det 5-10 % av norske kort som ikke støtter tokenisering.
Vipps er i dialog med disse utstederne og de er i process med å vurdere
om de ønsker å bli med på de repsektive tokeniseringsprogrammene.

Beklager problemene dette skaper for dere. Vi jobber så raskt vi kan!

Se bakgrunnsinfo her:
https://vipps.no/om-oss/nyheter/flere-nettbetalinger-far-bankid-bekreftelse-fra-nyttar/ 
